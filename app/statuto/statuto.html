<div class="well transparent">
	<div class="row">
		<div>
			<h1>
				STATUTO ACPGOLF<br/>
				<small> aggiornato alle modifiche dell’art.90 L.289/02 e succ.ve modifiche.  </small>
			</h1>
		</div>
	</div>
	<div class="row">
		<div>
			<h3> Art. 1 - Denominazione e sede </h3>
			E' costituita in Meolo Venezia, Via Armando Diaz 120, un’associazione sportiva, ai sensi degli artt. 36 e
			ss. Codice civile denominata “Associazione Campi Pratica Golf” in seguito ACPGOLF.

			<h3> Art. 2 – Scopo </h3>
			L'associazione non ha scopo di lucro ed ha per fine istituzionale l'insegnamento, lo sviluppo e la diffusione
			del gioco del golf in Italia ed all'estero. Potranno organizzarsi corsi e seminari tecnico - pratici, eventi sportivi
			agonistici patrocinati o meno dalla Federazione Italiana Golf e tutte quelle attività connesse e/o
			complementari o che comunque agevolino l'organizzazione degli stessi.
			In particolare potrà:
			<ul>
				<li> gestire direttamente e indirettamente impianti propri e di terzi, adibiti a palestre, campi e strutture sportive di vario genere;
				</li>
				<li>
					organizzare squadre sportive per la partecipazione a campionati, gare, concorsi, manifestazioni ed
					iniziative nell'ambito golfistico;
				</li>
				<li>
					 pubblicare giornali, riviste, libri inerenti il gioco del golf e di tutte le attività complementari al gioco stesso;
				</li>
				<li>
					attivare rapporti e sottoscrivere convenzioni con Enti Pubblici per la gestione di impianti sportivi ed
					annesse aree di verde pubblico o attrezzato, collaborare per lo svolgimento di manifestazioni ed iniziative
					sportive;
				</li>
				<li>
					organizzare gare, eventi, manifestazioni sportive direttamente od indirettamente con il patrocinio o meno
					della Federazione Italiana Golf;
				</li>
				<li>
				         viaggi vacanze connessi a clinic, stage;
				</li>
				<li>
					il reperimento di sponsor e comunque ogni iniziativa ritenuta opportuna per il raggiungimento degli scopi
					istituzionali.
				</li>
			</ul>
			In particolare lo spirito dell'iniziativa è basato sulla diffusione della cultura sportiva favorendo lo spirito di
			aggregazione e di competizione sportiva. Obiettivo fondamentale è inoltre la tutela della salute degli atleti e
			la repressione di sostanze e/o metodi che possano alterare le naturali prestazioni degli atleti nelle attività
			agonistico-sportive.
			<h3> Art. 3 – Durata </h3>
			La durata dell'associazione è illimitata e la stessa potrà essere sciolta solo con delibera dell'assemblea
			straordinaria dei soci.
			<h3> Art. 4 - Domanda di ammissione </h3>
			<ol>
				<li>
					Possono far parte dell’associazione , in qualità di soci solo le persone fisiche che partecipano alle attività
					sociali sia ricreative che sportive svolte dall’associazione e che ne facciano richiesta e che siano dotati di
					una irreprensibile condotta ,morale, civile e sportiva. Ai fini sportivi , per irreprensibile condotta deve
					intendersi a titolo esemplificativo e non limitativo una condotta conforme ai principi della lealtà, della probità
					e della rettitudine sportiva in ogni rapporto collegato all’attività sportiva ,con l’obbligo di astenersi da ogni
					forma di illecito sportivo e da qualsivoglia indebita esternazione pubblica lesiva della dignità, del decoro e del
					prestigio dell’associazione, e/o della Federazione Italiana __________e dei suoi organi. Viene
					espressamente escluso ogni limite sia temporale che operativo al rapporto associativo medesimo e ai diritti
					che ne derivano.
				</li>
				<li>
					Tutti coloro che intendano far parte dell'associazione dovranno redigere una domanda su apposito
					modulo.
				</li>
				<li>
					La validità della qualità di socio efficacemente conseguita all'atto di presentazione della domanda di
					ammissione è subordinata all'accoglimento della domanda stessa da parte del Consiglio direttivo il cui
					giudizio deve sempre essere motivato e contro la cui decisione è ammesso appello all’assemblea generale.
				</li>
				<li>
					In caso di domande di ammissione a socio presentate da minorenni le stesse dovranno essere
					controfirmate dall'esercente la potestà parentale. Il genitore che sottoscrive la domanda rappresenta il
					minore a tutti gli effetti nei confronti dell’associazione e risponde verso la stessa per tutte le obbligazioni del
					associato minorenne.
				</li>
				<li>
					La quota associativa non può essere trasferita a terzi o rivalutata.
				</li>
				<li>
					Requisito indispensabile per far domanda di ammissione è essere tesserati alla Federazione Italiana Golf
					o ad altra Federazione dell’European Golf Association.
				</li>
			</ol>
			<h3> Art. 5 - Diritti dei soci </h3>
			Nell' associazione si distinguono soci fondatori, soci onorari, soci ordinari.
			I soci fondatori risultano dall'atto costitutivo.
			I soci onorari possono essere nominati solo dal Consiglio Direttivo per particolari meriti sportivi o qualora sia
			ritenuto utile e/o necessario al raggiungimento degli scopi sociali.
			Possono essere soci ordinari tutte le persone che siano tesserati alla Federazione Italiana Golf o ad altra
			Federazione dell’European Golf Association.
			<ol>
				<li>
					Tutti i soci maggiorenni godono, al momento dell'ammissione, del diritto di partecipazione nelle assemblee
					sociali nonché dell'elettorato attivo e passivo. Tale diritto verrà automaticamente acquisito dal socio
					minorenne alla prima assemblea utile svoltasi dopo il raggiungimento della maggiore età.
				</li>
				<li>
					Al socio maggiorenne è altresì riconosciuto il diritto a ricoprire cariche sociali all’interno dell’associazione
					nel rispetto tassativo dei requisiti di cui al comma 2 del successivo art. 13.
				</li>
				<li>
					La qualifica di socio da diritto a frequentare le iniziative indette dal Consiglio direttivo e la sede sociale,
					secondo le modalità stabilite nell'apposito regolamento interno.
				</li>
			</ol>
			<h3> Art. 6 - Decadenza dei soci </h3>
			I soci cessano di appartenere all'associazione nei seguenti casi:
			<ul>
				<li> dimissione volontaria; </li>
				<li>
					morosità protrattasi per oltre due mesi dalla scadenza del versamento richiesto della quota associativa. In
					tale ipotesi la risoluzione del rapporto associativo deve essere preceduta da una formale diffida a
					regolarizzare la posizione;
				</li>
				<li>
					radiazione deliberata dalla maggioranza dei componenti del direttivo, pronunciata contro il socio che
					commette azioni ritenute disonorevoli entro e fuori dell'associazione, o che, con la sua condotta, costituisce
					ostacolo al buon andamento del sodalizio.
				</li>
				<li>
					scioglimento dell’associazione ai sensi dell’art. 25 del presente statuto.
				</li>
			</ul>
			<h3> Art. 7 – Organi </h3>
			1. Gli Organi sociali sono:
			<ul>
				<li> l'Assemblea Generale dei soci; </li>
				<li> il Presidente; </li>
				<li> il Consiglio Direttivo.  </li>
			</ul>
			<h3> Art. 8 – Funzionamento dell’assemblea </h3>
			<ol>
				<li>
				L'assemblea generale dei soci è organo sovrano deliberativo dell'associazione ed è convocata in sessioni
					ordinarie e straordinarie. Quando è regolarmente convocata e costituita rappresenta l’universalità degli
					associati e le deliberazioni da essa legittimamente adottate obbligano tutti gli associati , anche se non
					intervenuti o dissenzienti.
				</li>
				<li>
				 La convocazione dell’assemblea straordinaria potrà essere richiesta al Consiglio direttivo da almeno la
					metà più uno degli associati in regola con il pagamento delle quote associative all’atto della richiesta che ne
					propongono l’ordine del giorno. In tal caso la convocazione è atto dovuto da parte del Consiglio direttivo. La
					convocazione dell’assemblea straordinaria potrà essere richiesta anche dalla metà più uno dei componenti il
					Consiglio direttivo.
				</li>
				<li>
				L’assemblea dovrà essere convocata presso la sede dell’associazione o, comunque, in luogo idoneo a
					garantire la massima partecipazione degli associati.
				</li>
				<li>
				Le assemblee sono presiedute dal presidente del Consiglio direttivo, in caso di sua assenza o
					impedimento, da una delle persone legittimamente intervenute all’assemblea ed eletta dalla maggioranza dei
					presenti.
				</li>
				<li>
				L’assemblea nomina un segretario e, se necessario, due scrutatori. Nella assemblea con funzione elettiva
					in ordine alla designazione delle cariche sociali, è fatto divieto di nominare tra i soggetti con funzioni di
					scrutatori, i candidati alle medesime cariche.
				</li>
				<li>
				L’assistenza del segretario non è necessaria quando il verbale dell’assemblea sia redatto da un notaio.
				</li>
				<li>
				Il presidente dirige e regola le discussioni e stabilisce le modalità e l’ordine di votazioni, verifica la
					regolarità della costituzione, accerta l’identità e la legittimazione dei presenti, regola lo svolgimento
					dell’assemblea, accerta i risultati della votazione.
				</li>
				<li>
				Di ogni assemblea si dovrà redigere apposito verbale firmato dal presidente della stessa, dal segretario e,
					se nominati, dai due scrutatori. Copia dello stesso deve essere messo a disposizione di tutti gli associati con
					le formalità ritenute più idonee dal Consiglio direttivo a garantirne la massima diffusione.
				</li>
			</ol>

			<h3> Art. 9 - Diritti di partecipazione </h3>
			<ol>
				<li>
				Potranno prendere parte alle assemblee ordinarie e straordinarie dell'associazione i soli soci in regola con
					il versamento della quota annua e non soggetti a provvedimenti disciplinari in corso di esecuzione. Avranno
					diritto di voto solo i soci maggiorenni . Il Consiglio direttivo delibererà l’elenco dei soci aventi diritto di voto.
				Contro tale decisione è ammesso appello all’assemblea da presentarsi prima dello svolgimento della stessa.
				</li>
				<li>
				Ogni socio ha diritto ad un voto e può rappresentare in assemblea, per mezzo di delega scritta, non più di
					un socio.
				</li>
			</ol>
			<h3> Art. 10 – Assemblea ordinaria </h3>
			<ol>
				<li>
					La convocazione dell'assemblea ordinaria avverrà minimo quindici giorni prima mediante affissione di
					avviso nella sede dell'associazione. Nella convocazione dell’assemblea devono essere indicati il giorno, il
					luogo e l’ora della riunione e l’elenco delle materie da trattare.
				</li>
				<li>
					L'assemblea deve essere indetta a cura del Consiglio direttivo e convocata dal Presidente, almeno una
					volta all'anno, entro quattro mesi dalla chiusura dell’esercizio sociale per l'approvazione del rendiconto
					economico e finanziario e per l’esame del bilancio preventivo.
				</li>
				<li>
					Spetta all'assemblea deliberare gli indirizzi e le direttive generali dell’associazione, il rendiconto
					economico e finanziario, il bilancio preventivo, nonché i regolamenti sociali, la nomina degli organi direttivi
					dell'associazione e tutti gli argomenti attinenti alla vita ed ai rapporti dell’associazione che non rientrino nella
					competenza dell’assemblea straordinaria e che siano legittimamente sottoposti al suo esame ai sensi del
					precedente art. 8, comma 2.
				</li>
			</ol>
			<h3> Art. 11 - Validità assembleare </h3>
			<ol>
				<li>
					1. L'assemblea ordinaria è validamente costituita in prima convocazione con la presenza della maggioranza
					assoluta dei soci aventi diritto di voto e delibera validamente con voto favorevole della maggioranza dei
					presenti. Ogni socio ha diritto ad un voto.
				</li>
				<li>
					L'assemblea straordinaria in prima convocazione è validamente costituita quando sono presenti due terzi
					dei soci aventi diritto di voto e delibera con il voto favorevole della maggioranza dei presenti.
				</li>
				<li>
					Trascorsa un’ora dalla prima convocazione tanto l'assemblea ordinaria che l'assemblea straordinaria
					saranno validamente costituite qualunque sia il numero dei soci intervenuti e delibera con il voto favorevole
					della maggioranza dei presenti. Ai sensi dell’Art. 21 del C.C. per deliberare lo scioglimento dell’Associazione
					e la devoluzione del patrimonio occorre il voto favorevole di almeno i tre quarti dei soci.
				</li>
			</ol>
			<h3> Art. 12 - Assemblea straordinaria </h3>
			<ol>
				<li>
					L’assemblea straordinaria deve essere convocata dal consiglio direttivo almeno 15 giorni prima della
					riunione mediante affissione d’avviso nella sede dell'associazione. Nella convocazione dell’assemblea
					devono essere indicati il giorno, il luogo e l’ora dell’adunanza e l’elenco delle materie da trattare.
				</li>
				<li>
					L’assemblea straordinaria delibera sulle seguenti materie: approvazione e modifica dello statuto sociale;
					atti e contratti relativi a diritti reali immobiliari, designazione e sostituzione degli organi sociali elettivi qualora
					la decadenza di questi ultimi sia tale da compromettere il funzionamento e la gestione dell’associazione,
					scioglimento dell’associazione e modalità di liquidazione.
				</li>
			</ol>
			<h3> Art. 13 - Consiglio Direttivo </h3>
			<ol>
				<li>
					 Il Consiglio direttivo è composto da un numero dispari variabile da tre a sette componenti, determinato,
					dall’assemblea dei soci ed eletti, compreso il Presidente, dall’assemblea stessa. Il Consiglio direttivo nel
					proprio ambito nomina il vicepresidente ed il segretario con funzioni di tesoriere. Il Consiglio direttivo rimane
					in carica fino a revoca ed i suoi componenti sono rieleggibili. Le deliberazioni verranno adottate a
					maggioranza. In caso di parità prevarrà il voto del presidente.
				</li>
				<li>
					Possono ricoprire cariche sociali i soli soci, regolarmente tesserati alla federazione, in regola con il
					pagamento delle quote associative che siano maggiorenni, non ricoprano cariche sociali in altre società ed
					associazioni sportive dilettantistiche nell’ambito della stessa federazione , non abbiano riportato condanne
					passate in giudicato per delitti non colposi e non siano stati assoggettati da parte del CONI o di una qualsiasi
					delle altre Federazioni sportive nazionali ad esso aderenti a squalifiche o sospensioni per periodi
					complessivamente intesi superiori ad un anno.
				</li>
				<li>
					Il Consiglio direttivo è validamente costituito con la presenza della maggioranza dei consiglieri in carica e
					delibera validamente con il voto favorevole della maggioranza dei presenti.
				</li>
				<li>
					Le deliberazioni del consiglio, per la loro validità, devono risultare da un verbale sottoscritto da chi ha
					presieduto la riunione e dal segretario. Lo stesso deve essere messo a disposizione di tutti gli associati con
					le formalità ritenute più idonee dal Consiglio direttivo atte a garantirne la massima diffusione.
				</li>
			</ol>
			<h3> Art. 14 – Dimissioni </h3>
			<ol>
				<li>
					Nel caso che per qualsiasi ragione, durante il corso dell'esercizio venissero a mancare uno o più
					consiglieri che non superino la metà del consiglio, i rimanenti provvederanno alla integrazione del consiglio
					con il subentro del primo candidato in ordine di votazioni, alla carica di consigliere non eletto, a condizione
					che abbia riportato almeno la metà delle votazioni conseguite dall’ultimo consigliere effettivamente eletto.
					Ove non vi siano candidati che abbiano tali caratteristiche, il Consiglio proseguirà carente dei suoi
					componenti fino alla prima assemblea utile dove si procederà alle votazioni per surrogare i mancanti che
					resteranno in carica fino alla scadenza dei consiglieri sostituiti.
				</li>
				<li>
					Nel caso di dimissioni o impedimento del Presidente si ha la decadenza del Consiglio direttivo e la
					prorogatio per l’ordinaria amministrazione sino alla celebrazione dell’Assemblea Straordinaria, entro 60
					giorni.
					In caso di impedimento temporaneo il Presidente delega le sue funzioni ed i suoi poteri al Vice Presidente.
					Se l’impedimento temporaneo diventa definitivo rimane in carica il Vice Presidente per l’ordinaria
					amministrazione, che provvederà alla celebrazione dell’Assemblea Straordinaria entro 60 giorni.
				</li>
				<li>
					Il Consiglio direttivo dovrà considerarsi decaduto e non più in carica qualora per dimissioni o per qualsiasi
					altra causa venga a perdere la maggioranza dei suoi componenti. Al verificarsi di tale evento, entro e non
					oltre il termine di 30 giorni, dovrà essere convocata l’assemblea straordinaria per la nomina del nuovo
					Consiglio direttivo. Detta Assemblea dovrà essere celebrata entro 60 giorni dall’evento che ha originato la
					decadenza. Fino alla sua nuova costituzione e limitatamente agli affari urgenti e alla gestione
					dell’amministrazione ordinaria dell’associazione, le funzioni saranno svolte dal Consiglio direttivo decaduto.
				</li>
			</ol>
			<h3> Art. 15 - Convocazione del Consiglio Direttivo </h3>
			Il Consiglio direttivo si riunisce ogni qualvolta il Presidente lo ritenga necessario, oppure se ne sia fatta
			richiesta da almeno la metà dei Consiglieri, senza formalità.
			Art. 16 - Compiti del Consiglio Direttivo
			Sono compiti del Consiglio direttivo:
			<ul>
				<li>
					attuare le finalità previste dallo statuto e l’attuazione delle decisioni dell’assemblea dei soci;
				</li>
				<li>
					redigere il bilancio preventivo nonché il rendiconto economico e finanziario da sottoporre all'assemblea;
				</li>
				<li>
					fissare le date delle assemblee ordinarie dei soci da indire almeno una volta all'anno e convocare
					l'assemblea straordinaria nel rispetto dei quorum di cui all’art. 8, comma 2;
				</li>
				<li>
					redigere gli eventuali regolamenti interni relativi all'attività sociale e stabilire le quote sociali;
				</li>
				<li>
					adottare i provvedimenti di radiazione verso i soci qualora si dovessero rendere necessari;
				</li>
				<li>
					deliberare sulle domande di ammissione dei soci;
				</li>
				<li>
					concedere la riabilitazione decorsi tre anni dalla data di esecuzione del provvedimento di radiazione.
				</li>
			</ul>
			<h3> Art. 17 - Il Presidente </h3>
			Il Presidente viene eletto dall’assemblea, dirige l’associazione e ne controlla il funzionamento nel rispetto
			dell’autonomia degli altri organi sociali, ne è il legale rappresentante.
			<h3> Art. 18 - Il Vicepresidente </h3>
			Il vicepresidente sostituisce il Presidente in caso di sua assenza o impedimento temporaneo ed in quelle
			mansioni nelle quali venga espressamente delegato.
			<h3> Art. 19 - Il Segretario </h3>
			Il Segretario dà esecuzione alle deliberazioni del presidente e del Consiglio direttivo, redige i verbali delle
			riunioni, attende alla corrispondenza e come tesoriere cura l'amministrazione dell’associazione e si incarica
			della tenuta dei libri contabili nonché delle riscossioni e dei pagamenti da effettuarsi previo mandato del
			Consiglio direttivo.
			<h3> Art. – 20 Il Rendiconto </h3>
			<ol>
				<li>
					Il Consiglio direttivo redige il rendiconto economico finanziario dell’associazione ed il bilancio preventivo
					da sottoporre all’approvazione assembleare. Il rendiconto consuntivo deve informare circa la complessiva
					situazione economico-finanziaria dell’associazione.
				</li>
				<li>
				Il rendiconto deve essere redatto con chiarezza e deve rappresentare in modo veritiero e corretto la
					situazione patrimoniale ed economico - finanziaria della associazione, nel rispetto del principio della
					trasparenza nei confronti degli associati;
				</li>
				<li>
					Eventuali utili di gestione dovranno essere reinvestiti nelle attività istituzionali;
				</li>
				<li>
					Insieme alla convocazione dell’assemblea ordinaria che riporta all’ordine del giorno l’approvazione del
					rendiconto, deve essere messo a disposizione di tutti gli associati, copia del rendiconto stesso.
				</li>
			</ol>
			<h3> Art. 21 - Anno sociale </h3>
			L'anno sociale e l'esercizio finanziario iniziano il 1° gennaio e terminano il 31 dicembre di ciascun anno.
			<h3> Art. 22 – Patrimonio </h3>
			<ol>
				<li>
					I mezzi finanziari sono costituiti dalle quote associative determinate annualmente dal Consiglio direttivo,
					dai contributi di enti ed associazioni, da lasciti e donazioni, dai proventi derivanti dalle attività organizzate
					dall’associazione;
				</li>
				<li>
					Durante la vita dell’associazione non potranno essere distribuiti, anche in modo indiretto o differito, utili,
					avanzi di gestione nonché fondi, riserve o capitale.
				</li>
			</ol>
			<h3> Art. 23 – Sezioni </h3>
			L’assemblea, nella sessione ordinaria, potrà costituire delle sezioni nei luoghi che riterrà più opportuni al
			fine di meglio raggiungere gli scopi sociali.
			<h3> Art. 24 - Clausola Compromissoria </h3>
			Tutte le controversie insorgenti tra l'associazione ed i soci e tra i soci medesimi saranno devolute
			all'esclusiva competenza di un Collegio Arbitrale costituito secondo le regole previste dalla Federazione
			Italiana Golf
			<h3> Art. 25 – Scioglimento </h3>
			<ol>
				<li>
					In caso di scioglimento dell’associazione si applicano le norme del Codice Civile e le relative disposizioni
					attuative.
				</li>
				<li>
					L'assemblea, all'atto di scioglimento dell'associazione, delibererà, sentita l'autorità preposta, in merito alla
					destinazione dell'eventuale residuo attivo del patrimonio dell'associazione.
				</li>
				<li>
					La destinazione del patrimonio residuo avverrà a favore di altra associazione che persegua finalità
					sportive o comunque finalità di pubblica utilità, fatta salva diversa destinazione imposta dalla legge.
				</li>
			</ol>
			<h3> Art. 26 - Norma di rinvio </h3>
			Per quanto non espressamente previsto dal presente statuto si applicano le disposizioni dello statuto e dei
			Regolamenti della Federazione Italiana Golf ed in subordine le norme del codice civile.
		</div>

	</div>
</div>
</div>
